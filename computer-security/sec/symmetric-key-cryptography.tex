\chapter{Crittografia a chiave simmetrica}
\label{chp:symmetric-key-cryptography}

\section{Rete S-P}
Una \textit{rete S-P} è una rete i cui nodi implementano una sostituzione (\textit{S-box}) o una permutazione (\textit{P-box}). Una rete S-P garantisce un alto grado di \textit{diffusione} e \textit{confusione}.

\section{Feistel}
Il \textit{cifrario di Feistel} è un cifrario di blocco a prodotto che implementa una \textit{rete S-P}.
Il cifrario prevede tre fasi: \textit{initial permutation}, \textit{criss-crossing} e \textit{final permutation}.

La fase di criss-crossing prevede $n$ round. Il plaintext è diviso in due sottosequenze $p=L_{0}R_{0}$ (sinistra/destra), una funzione\footnote{detta \textit{funzione di Feistel}.} $F(x,y)$ che duplica alcuni bit di $x$, li permuta e li combina con $y$, ed una funzione $KG(k,i)$ di generazione della sottochiave $k_{i}$ per il round $i$-esimo.

Ogni round realizza la seguente trasformazione:

\begin{equation}
\begin{cases}
  L_{i+1}=R_{i}\\
  R_{i+1}=L_{i} \oplus F(R_{i},k_{i})
\end{cases}
\end{equation}

Il processo di cifratura è facilmente reversibile: per la decifratura si applica lo stesso crittoalgoritmo con $L$ ed $R$ invertiti e con $k$ esaminata in ordine inverso.


\subsection{Schema di Feistel}
Con \textit{schema di Feistel} si indica una struttura crittalgoritmica composta da \textit{Initial Permutation}, \textit{Criss-Crossing} e \textit{Final Permutation}.

\section{DES}
Il \textit{Data Encryption Standard (DES)}\footnote{talvolta si distingue lo standard DES dal suo algoritmo, identificando quest'utlimo con il nome di \textit{Data Encryption Algorithm (DEA)}.} è un cifrario a blocchi derivante dal \textit{cifrario di Feistel}, sviluppato dalla IBM e standardizzato dal NIST nel 1977, poi ritirato nel 1999 per eccessiva vulnerabilità ad attacchi brute-force e sostituito nel 2002 dal \textit{Advanced Encryption Standard (AES)}.

Il DES è caratterizzato da un forte \textit{effetto valanga} ed un alto grado di \textit{confusione} e \textit{diffusione}.

Il DES è vulnerabile ai seguenti attacchi: \textit{brute-force}, \textit{hardware timing}, \textit{crittanalisi lineare} e \textit{crittanalisi differenziale}.

Il cifrario è implementa una \textit{rete S-P} mediante uno \textit{schema di Feistel} con blocchi a 64 bit, chiave da 56 bit shiftata di 48 bit a round e 16 round.
La \textit{funzione di Feistel} è composta dalle seguenti fasi:
\begin{description}
  \item[expansion] i 32 bit del blocco sono espansi a 48 bit per duplicazione casuale
  \item[key-mixing] i 48 bit sono posti in XOR con i 48 bit della sottochiave.
  \item[substitution] i 48 bit sono processati da 8 S-box a 6 bit ognuna delle quali implementa una trasformazione non lineare producendo 4 bit ciascuna.
  \item[permutation] i 32 bit risultanti sono processati da una P-box ad alta diffusività.
\end{description}

La cifratura del DES è facilmente reversibile: trattandosi di uno schema di Feistel, basta infatti invertire il percorso della rete ed invertire la chiave.

Il key-scheduling produce la chiave di round $k_{i}$ a 48 bit a partire dalla chiave segreta $k$ a 56 bit. La chiave è divisa in due sottochiavi $k=k_{L}k_{R}$ a 28 bit. Le sottochiavi vengono fatte shiftare a sinistra di 1 o 2 bit a seconda del numero di round. La sequenza risultante viene permutata. La chiave di round è costituita da 24 bit della sottochiave sinistra e da 24 bit della sottochiave destra.

\subsection{2-DES}
Il \textit{2-DES} è realizzato mediante due DES in cascata, ovvero

\begin{equation}
\begin{cases}
  c=E_{k_{2}}(E_{k_{1}}(p))\\
  p=D_{k_{1}}(D_{k_{2}}(c))
\end{cases}
\end{equation}

Il 2-DES non è sicuro in quanto altamente vulnerabile ad attacchi \textit{meet-in-the-middle} di complessità euivalente ad un attacco brute-force su DES.

\subsection{3-DES}
Il \textit{3-DES} è realizzato mediante tre DES alternati in cascata, ovvero

\begin{equation}
\begin{cases}
  c=E_{k_{3}}(D_{k_{2}}(E_{k_{1}(p)}))\\
  p=D_{k_{1}}(E_{k_{2}}(D_{k_{3}(p)}))
\end{cases}
\end{equation}

Notiamo che un 3-DES con $k_{1}=k_{2}$ è equivalente ad un DES con chiave $k_{3}$.

\section{AES}
L'\textit{Advanced Encryption Standard (AES)}\footnote{talvolta si distingue lo standard AES dal suo algoritmo, identificando quest'utlimo con il nome di \textit{cifrario di Rijndael}.} è un cifrario di blocco, sviluppato da Demen e Rijmen, e standardizzato dal NIST nel 2002 come successore del \textit{Data Encryption Standard (DES)}. AES è molto efficiente, semplice da realizzare e molto robusto ad attacchi crittanalitici.

Il cifrario implementa una \textit{rete S-P} mediante uno \textit{schema iterativo}\footnote{il DES implementa invece uno schema di Feistel.} con blocchi a 128 bit, chiave a 128 (192 o 258) bit, 10 (12 o 14) round.

Un blocco definisce una matrice $S:4 \times 4$ bytes popolata per colonne dai byte del blocco. Tale matrice è detta \textit{state}.

L'algoritmo di key-scheduling produce la chiave $k_{i}$ per il round $i$-esimo a partire dalla chiave segreta $k$.
La chiave a 128 bit definisce una matrice $KS:4 \times 4$ bytes popolata per colonne dai byte della chiave. Tale matrice è detta \textit{key-state}. Ad ogni round, la chiave risulta dalla sostituzione, rotazione e XOR dipendenti dal key-state del round precedente.

Ogni round è costituito dalle seguenti fasi:

\begin{description}
  \item[substitution] lo state viene processato da una S-box che implementa una funzione non lineare, ovvero ogni byte $S_{i,j}$ dello state è sosituito dal byte della matrice $M$ di S-box indicizzato dal suo valore (e.g. $S_{i,j}=95$ è sostituito dal byte $M[9,5]$).
  \item[shift-row] le righe dello state vengono shiftate a sinistra di un valore pari al numero di riga (e.g. la riga $i$ è shiftata di $i$ posizioni a sinistra)
  \item[column-mix] le colonne dello state vengono permutate secondo una trasformazione lineare.
  \item[key-mix] lo state viene posto in XOR con il keystate, producendo così lo state per il round successivo.
\end{description}

Il primo round ha solo l'ultima fase, mentre l'ultimo round le ha tutte tranne la mix-columns.

Il processo di cifratura non è immediatamente invertibile. In particolare la decifratura prevede un algoritmo di key-scheduling differente.
